<!DOCTYPE html>
<html>

  <head>
    <meta charset='utf-8' />
    <meta http-equiv="X-UA-Compatible" content="chrome=1" />
    <meta name="description" content="Vlad Otrocol : Sometimes I write" />

    <link rel="stylesheet" type="text/css" media="screen" href="stylesheets/stylesheet.css">

    <title>Vlad Otrocol</title>
  </head>

   <body>

    <!-- HEADER -->
    <div id="header_wrap" class="outer">
        <header class="inner">
          <a id="forkme_banner" href="https://github.com/vladotrocol/Articles">View on GitHub</a>
          <h1 id="project_title">Vlad Otrocol</h1>
          <h2 id="project_tagline">Sometimes I write</h2>
           <a href="index.html">Home</a>
        </header>
    </div>

      <!-- MAIN CONTENT -->
      <div id="main_content_wrap" class="outer">
      <section id="main_content" class="inner">
<h2>Vreau o școală mai bună</h2>
<p>Am un plan în viață, iar asta nu face parte din el, cel puțin nu încă. Mă imaginam împlinit, la șaptezeci de ani, pe prispa casei undeva lângă Dorohoi, în satul natal al tatălui meu, sau în Brasov, orașul care m-a fascinat la prima vedere, când voi fi început să scriu. Principalul motiv care m-a împiedicat să cred că voi putea face asta înainte să ajung să-mi caut placa dentară pentru a lua micul dejun în fiecare dimineată, a fost frica de a fi plasat în mediocritate. Aceast sentiment mi l-am indus datorită anturajului încă de mic. Fiind mai tot timpul în prezența unor oameni excepționali plini de prejudicii, undeva în subconștientul meu s-a cuibărit ideea că numai dacă ai ceva bun de spus să deschizi gura, greșită de altfel, dar suținută încă de majoritate.</p>

<p>Deși deviez mult de la planul original, așa cum fac mai tot timpul, am să fac o paranteză pentru a dezvolta aceasta premisă. Pentru cei încă necredincioși, Nu!, ”Deschide gura numai când ai ceva bun de spus”  nu este o lecție de viață, e un îndemn defect, înfect. E greseala morală fundamentală a noastră ca popor ce ne ține la sapă de lemn. Ni se pare de neînteles cum cineva cu zece clase și o turmă de oi poate ajunge miliardar, cum de țara noastra e condusă numai de incapabili, sau cum de imaginea noastră ca popor e atât de murdară. Bineînteles că la toate acestea au contribuit numeroși factori ce nu pot fi contorizați dar mulți dintre ei își au originea în această concepție pe care noi o numim bun-simț și a cărei prezență, paradoxal, crește exponențial cu inteligența.</p>

<p>”O ducem prost pentru că numai proștii au gură” – nu e citată de nicăieri, e scrisă de mine dar sumează perfect tot ce am de spus. În cultura noastră noțiunea de bun-simț mi se pare eronată în multe privințe, dar cu precădere aceasta. Există o lipsă de implicare la nivel înalt mai ales în rândul intelectualității cauzată tocmai de acest bun-simț inhibitoriu – ”Pentru ca sunt mai inteligent nu vreau sa ma dau mare, nu vreau sa-mi fac publicitate”.În acest fel ajung oamenii de calitate să plece capul, să se dea la o parte și să le facă loc bădăranilor propulsați de tupeu. Ca să schimbăm ceva vom înlătura această mentalitate, oamenii inteligenți trebuie să se facă cunoscuți, chiar și printr-un simplu ”Salut!” pe un blog, un like pe Facebook, o replică într-o discuție. Faceți-vă auziți, fraților! Știu că sunteți acolo. M-am săturat de Bănel, Salam, Fernando și Elodia.</p>

<p>Observ că în țara noastră există această predilecție spre critică mai mult distructivă decât constructivă. Cândva, în cadrul unui curs de inter-culturalitate, am auzit o poveste despre cooperarea unei companii americane cu una germană. În cultura americană, la o ședință, când cineva prezintă o propunere, e de asteaptat de la ceilalți participanți sa aibă o reacție pozitivă, să aplaude inițiativa individului și apoi să vină cu sugestii de genul : ”Ideea ta e fantastica, absolut uluitoare, dar ce-ar fi dacă am încerca să adăugăm asta?Cum ți s-ar părea?”. La care individul ar raspunde: ”Da mi se pare o idee fantastică, am putea să o îmbunătățim în felul acesta, ba chiar mai mult am putea atrage mai mulți clienți facând și asta.” Pe de altă parte, la germani, după o prezentare, restul participanților vin imediat cu critici dure, directe pe care individul în cauză le acceptă și le asumă, fiind perfect obisnuit cu acest sistem de critică pe față. Ei bine dacă ai aduce un american să prezinte o propunere unor germani, iar aceștia sar imediat pe el, americanul s-ar putea simți jignit, respins. În același timp dacă aducem un german să facă același lucru într-un cadru american s-ar putea ca reacțiile lor sa-l determine sa-și supraestimeze munca.</p>

<p>La noi criticii răspund într-o manieră germană, cu replici românești lipsite de consistență, unui public cu așteptări americane. Ma refer aici la situații de genul: ”A: Ma gândeam să mă apuc de cântat/pictură/dans etc… B: Ce-i cu tine bă?!  Tu n-ai voce, n-ai talent, te împiedici și când mergi pe stradă, ești un incapabil!” Un pic de introspecție aici nu strică. Sunt sigur că spuneți asta mereu sau macar o gândiți iar persoana în cauza știe/simte ca voi gândiți așa. Știu asta pentru că și eu fac la fel. Chiar și acum când conștientizez greșeala mea îmi este greu să mi-o scot din sistem.</p>

<p>M-am gândit să fac toată pledoaria asta după ce am citit un eseu scris de o elevă în clasa a 10-a, o lucrare de calitate scrisă de o persoană ce pare mult prea matură pentru vârsta ei, elocventă șicu  o vastă diversitate în vocabular, ce atinge câteva idei sensibile aducând argumente și prezentând exemple concrete. Fără dar și poate își merită premiul și chiar dacă i-aș putea găsi numeroase obiecții, într-un final m-am hotărât să o postez pe blog mai ales pentru că pomenea despre o rază de speranță, cred eu, fără să înteleagă că acea rază era chiar ea, sau mai bine zis cei ca ea: inteligenți, perceptivi, optimiști și îndrăzneți. Dar totuși, din păcate, eseul ei mi-a adus aminte de atitudinea generală a vulgului care constă în identificarea negreșită a problemelor, dificultatea în a găsi soluții și incapacitatea aplicării lor.</p>

<p>După ce am terminat liceul mi-am petrecut mai tot timpul încercând să rezolv problemele poporului nostru. Am început prin a le identifica, process ce a fost mult mai greu decat ar părea la prima privire. Primul impuls a fost să cred că toate problemele sunt de natură politică așa că am încercat pe hârtie să pun bazele morale, doctrinale a unui nou partid ideal. Acesta ar fi trebuit să se ridice repede în ochii alegătorilor prin aplicarea unor metode de advertising/manipulare folosite de marile companii, dar în același timp să aibă și consistență, fiind construit pe umerii unor oameni capabili, să poată face față presiunii opoziției etc…Mintea mea fugea în toate părțile.</p>

<p>Mai târziu am realizat că așa o inițiativă e improbabil realizabilă fără niște fonduri considerabile. Am început să vin cu diverse scenarii prin care aș putea să strâng bani. De la abordarea milionarilor din România și convingerea/manipularea lor înspre a participa în salvarea poporului, chiar dacă asta presupunea și lor un profit, până la crearea propriei companii care să ajungă să aibă câștiguri îndeajuns de mari încât să poată susține o campanie electorală. Și gândurile mele au început să zburde iarăși: cum pornești o companie? De unde faci rost de bani să începi? Cum îi convingi pe investitori să colaboreze cu tine? Care e echipa cu care vreau să lucrez? Ce fel de companie e mai bine să construiești? S.a.m.d.</p>

<p>Pentru o lungă perioadă de timp am fost ferm convins că singura modalitate prin care aș putea schimba ceva este să devin bogat și influent. Asta până când am urmarit un video despre un profesor din USA implicat într-un program numit ”World Game”. Acesta consta într-un proces de educare a unor copii hiperdotați pregătindu-i pentru a aborda marile probleme ale lumii încă de mici. Bineînțeles că știam de importanța educației în general, dar abia în acel moment am reușit cu adevărat să o conștientizez. E același sentiment pe care îl ai când ,cu toate că tu consideri că ști matematică și ești capabil să rezolvi toate exercițiile din clasă, te trezești într-o dimineață și descoperi că suprafața tăbliei ușii dulapului tău poate fi calculată folosind o integrală logaritmică definită pe un domeniu finit. În momentul în care vezi integrale peste tot în jurul tău înseamnă că ai ajuns la un nivel îndeajuns de profund încât să conștientizezi cu adevărat matematica.</p>

<p>Așa că am ajuns să mă gândesc la întemeierea unei școli care să ofere copiilor o educație evident diferită de cea prezentă, mai bună sper. De fapt ideea asta a pornit cu mult timp în urmă. Eram pe o insulă, într-o tabără numită Atlantykron când am întalnit un caracter absolut fascinant cumva în antiteză cu numele său. Romy are o minte agilă, analitică capabilă să abordeze orice tip de probleme într-o manieră științifică. E o persoana perceptivă și, cel mai important, determinată, cu idei mărețe pe care e dispusă să le urmeze fără frica de eșec. În ciuda faptului că nu ne-am văzut decât de doua ori in viață, câte 10 zile în fiecare an, cred eu că între noi s-a format o legătură profundă de respect reciproc, rar întâlnită și de fiecare dată când ne vedem ne comportăm de parcă am fi fost cei mai buni prieteni o viață întreagă. Ei bine, eram cu omul ăsta intr-o noapte pe insulă la o bere, amândoi amețiți binișor discutând despre viața fiecăruia, când după ce l-am întrebat de ce face și facultatea de pedagogie în paralel cu cea de chimie ( la care era olimpic ), mi-a răspuns că scopul lui final era să întemeieze o școală. Mi-a povestit despre experiența sa la la facultate, cum era singurul băiat într-o clasă de fete, cum ,el având în general fizic impunător și o personalitate puternică, toată lumea se întreba ce cauta el acolo. Într-un fel și întrebarea mea urmărea același lucru. Îmi venea foarte greu să mi-l imaginez jucându-se cu prichindei de 6-7 ani.</p>

<p>Ei bine ascultându-l m-a inspirat atât de mult încât i-am promis că după ce îmi termin studiile în UK am să mă întorc în țară și am să mă alătur inițiativei lui. Mult timp după am crezut că nu voi respecta niciodată acea promisiune făcută la beție, dar cu timpul am început să o consider din ce în ce mai serios. Acum visul lui din urmă cu doi ani e și visul meu. Vreu să schimb ceva și cea mai bună modalitate de a face asta cred eu că e să mă preocup permanent de dezvoltarea mea personală, dar în același timp să îmi împart cunoștiințele, să transmit mai departe traseul progresului cât mai frecvent posibil. Poate că sună egoist, dar consider că înainte să poți sfătui pe cineva trebuie mai întâi să dobândești capacitatea de a da sfaturi bune. Și sper că în 4-5 ani, când plănuiesc să-mi închei escapada din țările calde, am să am îndeajuns de multe lucruri de împărtășit și am sa fiu îndeajuns de înțelept, inteligent și capabil ca să mă pot aventura în întemeierea acestei școli.</p>
       </section>
    </div>


        <!-- FOOTER  -->
    <div id="footer_wrap" class="outer">
      <footer class="inner">
        <p class="copyright">Articles maintained by <a href="https://github.com/vladotrocol">vladotrocol</a></p>
      </footer>
    </div>


  </body>
</html>
